---
title: "Wireframes Maken in Figma"
description: "Leer hoe je met Figma efficiënte wireframes maakt d.m.v. auto layout, componenten en variants."
author: "Egbert Ludema"
date: 2025-01-20
tags: ["Design", "Wireframing"]
links:
  - text: "GitHub"
    url: "https://github.com"
thumbnail: "/images/blogs/wireframe-figma-thumbnail.jpeg"
---

Wireframing is een essentiële stap in het ontwerpen van een gebruiksvriendelijke en effectieve website of app. Figma is de perfecte tool om snel en efficient wireframes te maken. In deze blog deel ik een efficiënte aanpak voor het maken van wireframes in Figma.

## Waarom wireframes?
Wireframes helpen om de structuur en functionaliteit van een website of app vast te leggen, zonder afleiding van kleuren, afbeeldingen of andere visuele details. Dit zorgt voor een heldere focus op de gebruikerservaring (UX) en helpt om sneller feedback te verzamelen.

### Stap 1: Bepaal de structuur
Begin met het schetsen van de basisstructuur van je pagina of app. Gebruik rechthoeken en lijnen om de indeling te bepalen. Denk aan elementen zoals de navigatie, contentblokken en interactiepunten.

### Stap 2: Maak gebruik van auto layout
Auto Layout in Figma helpt bij het snel aanpassen van wireframes zonder dat je handmatig elk element hoeft te verplaatsen. Dit bespaart tijd en zorgt voor een consistente indeling, zelfs bij latere aanpassingen.

### Stap 3: Gebruik componenten en variants
Door componenten te maken voor herbruikbare elementen (zoals knoppen, kaarten of navigatiebalken) kun je efficiënt werken. Variants maken het mogelijk om snel verschillende versies van een component te testen zonder je hele wireframe opnieuw te bouwen. Zo heb ik standaard een primairy en secondaire variant van mijn buttons, waarbij ik ook varianten maak voor verschillende groottes.

### Stap 4: Werk met local variables
Local variables in Figma maken het makkelijk om kleuren, afmetingen en typografie te beheren. Dit helpt om je wireframes consistent te houden en eenvoudig aanpassingen door te voeren.

## Conclusie
Door gebruik te maken van auto layout, componenten, variants en local variables kun je in Figma efficiënte en flexibele wireframes maken. Dit versnelt niet alleen je workflow, maar zorgt ook voor consistentie binnen je design.

Een wireframe laten maken? Neem [contact](https://www.el-websolutions.com/contact) op!